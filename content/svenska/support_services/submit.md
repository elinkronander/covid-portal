---
title: Publicera data
menu:
    top_nav:
        weight: 30
    main:
        identifier: submit_data
        parent: support_services
        weight: 50
        pre: <i class="fas fa-paper-plane"></i>
---
För att göra dina Covid-19-forskningsdata användbara och tillgängliga för resten av forskarsamhället, bör de publiceras i en öppen databas tillsammans med beskrivande metadata. Vid en deponering av data i en öppen databas kan du oftast bestämma ett moratorium som gör att data inte blir publikt förrän det datum du bestämmer. Genom att deponera data i en databas godkänner du att data publiceras under vissa villkor för användning, som du ibland kan bestämma själv, ibland specificeras av den databas där du väljer att lägga data. En publicering innebär oftast att du får en kod som unikt identifierar ditt dataset, och ofta krävs denna information av olika journaler för att ett manuskript ska accepteras för publicering. 

Du kan få stöd att dela dina data med andra forskare genom att kontakta [SciLifeLab](mailto:datacentre@scilifelab.se) eller [NBIS](mailto:support@nbis.se).

I Sverige gäller att rådata eller mätdata som genereras inom ett forskningsprojekt ägs av det lärosäte som har huvudmannaskap för projektet, medan resultat ägs av forskaren - det s.k. lärarundantaget. Råder inte sekretess eller skydd av personlig integritet för känsliga persondata, t.ex. biologiska mätdata från människa, så anses forskningsdata generellt vara allmän handling. Lärosätet har ett ansvar att arkivera data. Den datapublicering som vi stödjer i tjänsterna i denna portal ersätter inte detta ansvar. Därför bör du som forskare försäkra dig om att långtidslagra data genom de lösningar som ditt lärosäte tillhandahåller, och under den tid projektet är aktivt kan du få stöd för lagring och beräkning genom [SNIC](https://snic.se).

För de flesta datatyper finns internationalla databaser som kan anses vara de facto standarder. Om ditt datamaterial består av datatyper där ingen annan lämplig databas finns tillgänglig kan det deponeras i ett [generellt datarepositorium](../general_data_repository).

För att effektivisera tillgängliggörande av data kan [SciLifeLab](https://www.scilifelab.se) och [NBIS](http://www.nbis.se/) hjälpa dig med att planera din datahantering i början av projektet, både genom [personliga konsultationer](https://nbis.se/support/supportform/index.php?form=consultation) och genom att tillhandahålla ett [anpassat verktyg](https://dsw.scilifelab.se/) för att skapa datahanteringsplaner.
Vi kan också hjälpa dig att identifiera lämpliga repositorier och gemensamma internationella standarder för att beskriva och publicera dina data, samt vägleda dig genom publiceringsprocessen.

_Observera att humandata kan behöva särskilda överväganden när det gäller publicering._

* [Ansök om datahanteringskonsultation från NBIS](https://nbis.se/support/supportform/index.php?form=consultation)

#### Övriga resurser

* [SciLifeLab Data Guidelines](https://scilifelab-data-guidelines.readthedocs.io/en/latest/docs/index.html)
* [European Covid-19 Data Portal deponeringsinformation](https://www.covid19dataportal.org/submit-data)
